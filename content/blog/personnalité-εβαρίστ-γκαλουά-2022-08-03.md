---
title: " Personnalité : Εβαρίστ Γκαλουά "
tags:
  - Science
category:
  - science
excerpt: "Επαναστατικός , άτυχος και πανέξυπνος . Αυτά είναι κατα την γνώμη μου
  τα 3 πιο κατατοπιστικά επίθετα για να περιγράψεις με πολύ λίγες λέξεις τον
  Εβαρίστ Γκαλουά . "
created: 2022-08-03
image: /uploads/evariste_galois.jpg
image_caption: "Evariste Galois "
author:
  - louk
featured: true
content: >-
  <!--StartFragment-->


  Στον κόσμο των **μαθηματικών** υπάρχουν δεκάδες ***προσωπικότητες*** οι οποίες ξεχωρίζουν για τα επιτεύγματα τους αλλά και για την περιπετειώδη ζωή τους . Ένας από αυτούς που η ζωή του θα μπορούσε άνετα να γίνει ταινία ακούει στο όνομα Εβαρίστ Γκαλουά . 


  Ο Εβαρίστ ήταν ένας μαθηματικός ο οποίος έζησε στην πολυτάραχη μετεπαναστατική Γαλλία του 18ου αιώνα , στην περιοχή Μπουάρ Λα Ρεν (μια πόλη λίγα χιλιόμετρα μακριά από το Παρίσι). Μεγαλωμένος από μια οικογένεια από την οποία πήρε αρκετή προσοχή και αγάπη , έλαβε διαφορετικά γνωρίσματα από τον καθένα. Από την μητέρα του πήρε τις βασικές γνώσεις της εποχής , όπως φιλοσοφία , θρησκευτικά , λατινικά και ελληνικά αλλα κυρίως την κριτική της σκέψη. Από τον πατέρα του πήρε την επαναστατική του φύση , η οποία έπαιξε πολύ μεγάλο ρόλο όσο μεγάλωνε. 


  Σε ηλικία 14 ετών το 1825 , παίρνει υποτροφία και ως οικότροφος μπαίνει στο βασιλικό κολλέγιο luis-grant στο οποίο μέχρι τότε είχαν φοιτήσει  πολυάριθμες γνωστές προσωπικότητες όπως ο Μολιέρος . Ο Εβαρίστ δεν άργησε να ξεχωρίσει για τις ικανότητες του απο τους υπόλοιπους . Το 1827 ξεκινάει και η επαφή του με τα μαθηματικά. Aπό εκεί και πέρα ότι άλλα μαθήματα έκανε , για αυτόν ήταν ένας απλός αντιπερισπασμός από τα μαθηματικά. Μάλιστα τα μαθηματικά που μάθαινε στο σχολείο δεν του τραβούσαν και πολύ την προσοχή καθώς τον ενδιαφέρουν τα ανώτερα μαθηματικά .Από τότε όσοι τον ήξεραν μιλούσαν για ένα παιδί φιλόδοξο που στοχεύει στην πρωτοτυπία, καθώς και λίγο αλαζόνα .Τότε ήταν και η στιγμή που ένας από τους καθηγητές του , ο M.Vernier δήλωσε το ακόλουθο : 


  *<<Τον έχει καταλάβει ένα απέραντο πάθος για τα μαθηματικά. Νομίζω θα ήταν καλύτερο, αν συμφωνούν οι γονείς του, να σπουδάσει μόνο αυτή την επιστήμη: ως σπουδαστής στην τάξη ρητορικής σπαταλά τον χρόνο του, ενοχλεί τους καθηγητές και επισύρει την οργή και την τιμωρία.>>* 


  Παρόλο που το έργο του Γκαλουά είναι ικανό από μόνο το να οδηγήσει τον οποιοδήποτε να ξοδέψει δεκάδες παραγράφους για αυτόν , αυτό το οποίο με έκανε να θέλω να μοιραστώ αυτά που έμαθα για αυτόν ήταν ένα άλλο επίθετο που μπορεί κάποιος να του προσάψει. Αυτό του , άτυχου . Και πιστέψτε με , ο Εβαρίστ ήταν πολύ άτυχος στην ζωή του.


  Ας ξεκινήσουμε με το γεγονός ότι όταν αποφάσισε να κάνει αίτηση για την πολυτεχνική σχολή του Παρισιού, για να ασχοληθεί κυρίως με τα μαθηματικά , αλλά και με τις δημοκρατικές πολιτικές παρατάξεις και κινητοποιήσεις που δρούσαν στον κόλπο του πανεπιστημίου, δέχθηκε ένα παράλογα αναίτιο  "όχι"  αναγκάζοντας τον να γυρίσει σε μια ρουτίνα που δεν είχε να του προσφέρει τίποτα .


  Παρόλα αυτά, το πισωγυρισμα (όπως το είχε στο μυαλό του ο Εβαρίστ) δεν του βγήκε και σε τόσο κακό όσο υπολόγιζε. Δούλεψε με τον γνωστό καθήγητη Ρισάρ και κατάφερε να κάνει την πρώτη του δημοσίευση για τα συνεχή κλάσματα σε ηλικία μόλις 18(!) ετών. Οι ανακαλύψεις του ήταν τόσο σπουδαίες για την εποχή που οταν τις παρέδωσε στον διάσημο μαθηματικό Ωγκυστέν Λουί , αυτός  εντυπωσιασμένος αναλαμβάνει να τις παρουσιάσει στην Ακαδημία Επιστημών. Έλα όμως που η τύχη είχε διαφορετικά σχέδια και ο Λουί αρρώστησε μην μπορώντας έτσι να παρευρεθεί στην συνάντηση και εκτός από αυτό χάνει και το μοναδικό χειρόγραφο με την εργασία . 


  Στο μεταξύ , διάφορα τραγικά συνέβησαν στην ζωή του όπως ο χαμός του αγαπημένου του πατέρα και η δεύτερη απόρριψη από την πολυτεχνική σχολή . Το δεύτερο όχι που έλαβε από την επιτροπή για να μπει στην σχολή , είχε να κάνει ξεκάθαρα με τις πολιτικές του απόψεις και μάλιστα κατα την διάρκεια της εξέτασης δημιουργήθηκαν πολλές εντάσεις έχοντας ως κορύφωση την εξφεντώνυση ενός σφουγγαριού σε έναν καθηγητή όταν τον διόρθωσε λανθασμένα σε μια σωστή απάντηση που είχε δώσει , έχοντας μάλιστα και ειρωνικό ύφος . 


  Βέβαια , ο Εβαρίστ δεν το βάζει κάτω. Θέλει όσο τίποτα να κερδίσει το μεγάλο βραβείο των μαθηματικών , και ξαναγράφει την εργασία του και αυτή την φορά υπεύθυνος για την παρουσίαση δεν είναι άλλος από τον γνωστό μαθηματικό της εποχής Ζοζεφ Φουριέ. Όμως , ούτε αυτή την φορά θα καταφέρει να κερδίσει το βραβείο που τόσο πολύ ήθελε , άσχετα αν το δικαιούταν ή οχι . Και αυτό , γιατί για να κερδίσεις ένα βραβείο καλό θα είναι να συμμετέχεις και στον διαγωνισμό πράγμα που ο Εβαρίστ δεν έκανε ποτέ καθώς λίγες μέρες πριν την συνεδρίαση ο Ζοζέφ πέθανε. 


  Έλα όμως ο Γκαλουά έκανε αυτό που κανένας φυσιολογικός άνθρωπος δεν θα έκανε ποτέ μετά από τόσες συμφορές και κακοτυχίες . Προσπάθησε ξανά ! Όταν το 1829 είχε φτάσει πάλι σε ενδιαφέρον συμπεράσματα , δοκίμασε να τα παρουσιάσει ξανά στην Ακαδημία . Τότε την εργασία του έλεγξαν δύο πασίγνωστοι μαθηματικοί ο Λακρουά και ο Πουασόν . Αυτό όμως που δεν μπόρεσαν να καταστρέψουν οι τόσες αναποδιές που έζησε ο νεαρός μαθηματικός , δηλαδή το πάθος του για τα μαθηματικά και τις φιλοδοξίες του , κατάφεραν να το καταστρεψουν οι 2 εξεταστές οι οποιοί αν και εξαιρετικοί μαθηματικοί δεν ήταν ικανοί να κατανοήσουν την πρωτοτυπία της εργασίας .


  Όλες αυτές τις ατυχίες και τις αναποδιές , ο Γκαλουά τις φόρτωσε ( και οχι άδικα ) στους κρατικούς μηχανισμούς και παίρνοντας μέρος σε επαναστατικούς αγώνες με τους δημοκρατικούς , κατάφερε να πάρει και μια ωραιότατη αποβολή από το πανεπιστήμιο του Ecole Normale Superieure που είχε γίνει δεκτός το 1830 .


  Έπειτα και φτάνοντας προς το τέλος , ο Γκαλουά κάνει ένα πέρασμα απο την εθνοφρουρά καθαρα για βιοποριστικούς λόγους . Όμως το να οργανώσει μια πορεία 600 ατόμων θα τον οδηγήσει στην φυλακή και ένα βήμα πιο κοντά προς το τέλος της ζωής του . Πέρα ότι αντιμετωπίζει την έλλειψη της ελευθερίας του , έχει να αντιμετωπίσει μαζί με τους συγκρατουμενους του , την χολέρα που ξεσπά στις φυλακές . Αυτό τον οδηγεί σε ενα σανατόριο που θα γνωρίσει ( για κακή του τύχη ) την Στεφανί ντυ Μοτέλ . Αυτός θα την ερωτευτεί παράφορα αλλά τα συναισθήματα δεν θα ειναι αμοιβαια . Η Στεφανί μία κοπέλα αμφιβόλου ηθικής τον οδηγεί  ( κάτω από άγνωστες συνθήκες εώς και σήμερα ) στο να μονομαχήσει με έναν άλλον άντρα σε μονομαχία με απόσταση 25 βημάτων . 


  Ο Εβαριστ πέρασε την τελευταία του νύχτα γράφοντας αυτό που ονομάζουμε σήμερα θεωρια Galois , οδηγώντας την άλγεβρα σε καινούργια μονοπάτια ( και κάνοντας την ζωή μας ως φοιτητές του μαθηματικού ακόμα πιο δύσκολη ) . Ο αντίπαλος του, τον κέρδισε και ο Γκαλουά έπεσε νεκρός στις 31 Μαΐου του 1832 σε ηλικία μόλις 21 ετών . Πολλοί έχουν αναφέρει ότι ο νεαρός μαθηματικός δεν προσπάθησε ποτέ να κερδίσει την μονομαχία κάνοντας έστω κάποια στοιχειώδη πράγματα , καθώς δεν ήθελε άλλο πια να ζει μια ζωή σε μια κοινωνία άδικη αλλα και αδυνατώντας να ξεπεράσει τον ανεκπλήρωτο έρωτα του .


  Βέβαια υπάρχει μόνο ένα ερώτημα που θα παραμείνει για πάντα . Πόσα θα είχε καταφέρει αν δεν είχε φύγει από την ζωή τόσο νέος , αλλα και τοσο αδικα ; 


  <!--EndFragment-->
---
