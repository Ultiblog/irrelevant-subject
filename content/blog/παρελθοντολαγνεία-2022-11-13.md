---
title: Παρελθοντολαγνεία
tags:
  - Άποψη
  - Παρελθοντολαγνεία
  - Παρόν
  - Παρελθόν
  - ΒιοτικόΕπίπεδο
category:
  - aspects
excerpt: |-
  Πάμε όντως απο το κακό στο χειρότερο ; 
  Ήταν τα πράγματα τόσο καλύτερα στο παρελθόν ; 
  Είμαστε άτυχοι που ζούμε στο 2022 και όχι λίγο ( ή και πολύ ) πιο παλιά ; 
  Ή μήπως όχι ; 
created: 2022-11-13
image: /uploads/depositphotos_4681263-stock-photo-erasing-the-past.jpg
author:
  - random
featured: true
content: >-
  <!--StartFragment-->


  Έχεις σκεφτεί ποτέ σε ποιά **εποχή**  θα ταξίδευες για να ζήσεις αν είχες μια χρονομηχανή η οποία δούλευε έτσι όπως μας τις παρουσιάζουν στις ταινίες ; 


  Φαντάζομαι ναι .


  Αλήθεια ποιά ήταν ή είναι η **καλύτερη** περίοδος στην ιστορία για να **ζήσει** κανείς ; 


  Αποκλείεται να είναι το παρόν πάντως . Έχω ακούσει άπειρες φορές για το *πόσο άσχημη είναι η εποχή που ζούμε και πως παλιά τα πράγματα ήταν καλύτερα* . Ότι σήμερα *τα προβλήματα είναι χιλιάδες και μακάρι τα πράγματα να ήταν όπως παλιά* . 


  **Υπερβολές** ή μήπως όχι ;




  Ας ξεκαθαρίσουμε το εξής . Σε καμία περίπτωση τώρα δεν είναι τέλεια . Τέλεια βασικά δεν ήταν ποτέ και δεν πρόκειται να γίνει και πότε . Αλλά έχω την αίσθηση πως αυτό δεν σημαίνει πως δεν είναι και καλύτερα από ότι ποτέ άλλοτε . 




  Το γεγονός ότι το βιοτικό επίπεδο σήμερα είναι ανεβασμένο σε σχέση με ότι ήταν παλιά νομίζω ότι οφείλεται κυρίως σε δύο αίτια . Την εκθετική ανάπτυξη της τεχνολογίας και την συνεχή άνοδο του μορφωτικού επιπέδου . 


  Ας ξεκινήσουμε από την **τεχνολογία** .


  Ναι ναι ξέρω , τα κινητά τα τάμπλετ και τα playstation είναι σίγουρα κάποιοι από τους λόγους που τα παιδιά βγαίνουν λιγότερο από το σπίτι τους και όντως είναι πάρα πολλές οι περιπτώσεις που προκαλούν εθισμό *(σύμφωνα με μια έρευνα του πανεπιστημίου του Hong Kong , το 6% το παγκόσμιου πληθυσμού είναι εθισμένο στο ίντερνετ)* . Παρόλα αυτά κανείς δεν πρέπει να παραβλέπει αυτά που μας έχει προσφέρει η τεχνολογία τα τελευταία χρόνια τα οποία έχω την αίσθηση ότι υπερκαλύπτουν τα προβλήματα που μας έχει δημιουργήσει. 




  Νομίζω δεν υπάρχει καλύτερο επιχείρημα από το ίντερνετ και όλα αυτά που μας έχει προσφέρει . Την επικοινωνία με ανθρώπους πολύ μακριά από σένα ; Την παροχή όλης αυτής της γνώσης ; Την πρόσβαση σε μουσική , ταινίες , σειρές και γενικότερα στην προβολή της τέχνης ; Τις online αγορές ; Θα μπορούσα αλήθεια να γράφω για ώρες και το ξέρουμε όλοι αυτό . 


  Η τεχνολογία επίσης προσφέρει πολύ καλύτερους ιατρικούς εξοπλισμούς που μας αυξάνουν συνεχώς το προσδόκιμο ζωής *(έχει αυξηθεί παγκοσμίως κατα 6 χρόνια μόνο τα τελευταία 22 χρόνια)* , προσφέρουν καλύτερες ιατρικές επεμβάσεις σε σχέση με το παρελθόν  και έχει σιγουρέψει ότι αν ζεις σε μια ανεπτυγμένη τεχνολογικά χώρα οι πιθανότητες να πεθάνεις απο μια μόλυνση ή στην γέννα σου είναι ελάχιστες. 




  Διάβασα σε ένα βιβλίο κάποτε, οτι η πιο ειρηνική εφευρεση που έγινε ποτέ είναι η πυρηνική βόμβα. Αν ξεπεράσουμε την ειρωνεία οτι ένα όπλο το οποίο έχει στοιχίσει την ζωή σε τουλάχιστον 130.000 ανθρώπους ( έως και 226.000 ) μπορεί να χαρακτηριστεί έτσι , ίσως βρούμε την λογική σκέψη πίσω από αυτήν την άποψη . Η πυρηνική βόμβα έκανε τον πόλεμο πολυ πιο επικίνδυνο και ασύμμετρο από ποτέ αλλοτε . Από τότε που ήμουν παιδάκι , μας λέγανε για τον φόβο ενός πυρηνικού πολέμου που θα κατέστρεφε την γη . Με όλο αυτό θέλω να καταλήξω οτι πλεόν συμβαίνουν πολύ λιγότεροι πόλεμοι από ότι στο παρελθόν και πολλοι λιγότεροι άνθρωποι χάνουν την ζωή τους στο πεδίο της μάχης .




  Πλέον ταξιδεύουμε πιο γρήγορα και ασφαλέστερα από ποτέ άλλοτε . Νέα αεροπλάνα , αυτοκινητα και τρένα έχουν αλλάξει εντελώς τις δυνατότητες μεταφοράς , κάνοντας αυτό το κομμάτι πολύ πιο εύκολο και προσιτό από ότι παλιά . 


  Γενικώς κάθε χρόνο η τεχνολογία βελτιώνεται εκθετικά και η ζωή γίνεται όλο και πιο εύκολη και σωματικά ξεκούραστη ( αν και αρκετά πιο σύνθετη ) . 


  Ας δούμε τώρα και το κομμάτι που σχετίζεται με την **άνοδο του μορφωτικού επιπέδου** . Εδώ σε αντίθεση με την τεχνολογία δεν χρειάζεται να ανατρέξουμε και πολύ παλιά για να δούμε σημαντικές διαφορές . Πλέον πολλοί περισσότεροι άνθρωποι τελειώνουν την δευτεροβάθμια εκπαίδευση σε σχέση με το παρελθόν . Το ίδιο μάλιστα ισχύει και για την τριτοβάθμια εκπαίδευση που σχεδόν οι διπλάσιοι άνθρωποι αποφοιτούν από μια σχολή σε σχέση με είκοσι χρόνια πριν *(σύμφωνα με την eurostat σε μια έρευνα του 2017)* . 


  Εύκολα γίνεται αντιληπτό το γεγονός πως αυτή η άνοδος του μορφωτικού επιπέδου δεν οδηγεί μόνο στο να έχουμε πιο πολλούς και καλύτερους μηχανικούς , γιατρούς και ψυχολόγους  από ότι παλιά . Η διεύρυνση του πνευματικού ορίζοντα οδηγεί στην καταπολέμηση των στερεοτύπων και του ρατσισμού . Προφανώς και υπάρχουν πολυάριθμα φαινόμενα ρατσισμού στις μέρες μας αλλά σε καμία περίπτωση δεν μπορούν ούτε καν να συγκριθούν με αυτά που συνέβησαν πριν από χρόνια .  


  Δεν χρειάζεται να έχεις ζήσει το 1980 για να καταλάβεις πολλά πράγματα . Απλά μπορούμε να δούμε μια ταινια του τότε ή να διαβάσουμε ένα άρθρο μιας παλιάς εφημερίδας . Ομοφοβία απέναντι σε ομοφυλόφιλους , τρανς άτομα , σεξισμός απέναντι σε γυναίκες , ρατσισμός απέναντι σε μαύρους και δεν συμαζεύεται . Δεν είναι ότι ο κόσμος τότε ήταν κακός . Απλά αυτά ήταν τα προτυπα με τα οποία μεγάλωναν τα παιδιά καθώς και το μορφωτικό επίπεδο ήταν πολύ πιο χαμηλό από ότι τώρα . 


  Μπορεί ακόμα και σήμερα να υπάρχουν πολλές γυναίκες που αντιμετωπίζουν προβλήματα κατα την διάρκεια της εύρεσης εργασίας αλλά είναι πολύ πιο εύκολο από ότι θα ήταν παλιά να βρουν μια δουλειά . Πλέον το 2022 , είναι επίσης πολύ πιο εύκολο ένας άνθρωπος να δηλώσει ότι δεν είναι straight ,  κάτι που ένα παιδί το 1980 δεν μπορούσε ούτε καν να το φανταστεί . Τα ίδια ισχύουν και για περιπτώσεις φυλετικού ρατσισμού , εμφάνισης ( κιλά , ύψος κλπ. ) και για πολλές άλλες περιπτώσεις . Για όλα αυτά , η άνοδος του μορφωτικού επιπέδου έπαιξε καθοριστικό ρόλο . 


  Φτάνοντας προς το τέλος νιώθω την ανάγκη να ξανά τονίσω το γεγονός πως δεν έχω παραισθήσεις και γνωρίζω πολύ καλά ότι τα πράγματα δεν είναι όπως θα έπρεπε . Αυτό που πιστεύω , είναι οτι σε γενικές γραμμές , τα πράγματα στον κόσμο πηγαίνουν προς το  καλύτερο και δεν υπάρχει κανένας λόγος να αναπολούμε το παρελθόν και να νιώθουμε αδικημένοι που γεννηθήκαμε σήμερα και όχι πριν απο 20 - 100 - 1000 χρόνια . Δεν είναι μόνο αχαριστία απέναντι στην ανθρωπότητα και σε όλα όσα έχει καταφέρει τα τελευταία χρόνια , αλλά και προσβολή απέναντι σε μειονότητες (και μη) και σε όλα αυτά που έχουν υποστεί . 




  Βιβλιογραφία : 


  \

  <https://www.businessinsider.com/420-million-people-are-addicted-to-the-internet-study-2014-12>


  [https://ourworldindata.org/life-expectancy](https://www.alfavita.gr/ekpaideysi/235391_ekriktiki-anodos-toy-morfotikoy-epipedoy-ton-ellinon-kai-pio-poly-ton-ellinidon)


  <https://www.alfavita.gr/ekpaideysi/235391_ekriktiki-anodos-toy-morfotikoy-epipedoy-ton-ellinon-kai-pio-poly-ton-ellinidon>


  <!--EndFragment-->
---
