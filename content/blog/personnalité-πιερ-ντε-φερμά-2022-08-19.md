---
id: b5e04eb3-5d5d-4111-a0c6-a1d29332dae9
title: "Personnalité : Πιερ ντε Φερμά"
tags:
  - "#science"
category:
  - science
excerpt: Πως μια φράση σε ένα περιθώριο ενός βιβλίου μετέτρεψε έναν δικηγόρο από
  έναν εξαίσιο ερασιτέχνη μαθηματικό σε θρύλο .
created: 2022-08-19
image: /uploads/338px-pierre_de_fermat.png
image_caption: Πιέρ ντε Φερμά
author:
  - louk
featured: true
content: >-
  <!--StartFragment-->


  ## Ο Πρίγκιπας των Ερασιτεχνών

    To 1601 ( μάλλον , και λέω μάλλον γιατί είναι πιθανό η σωστή ημερομηνία να είναι το 1607 ) ήρθε στον κόσμο ένας από τους μεγαλύτερους μαθηματικούς του 17ου αιώνα , ο Πιερ Ντε Φερμά . 

    Στοιχεία για την ζωή του θα βρείτε εύκολα με ένα απλό google search του ονόματος του, οπότε θα αναφέρω μόνο τα βασικά για να προχωρήσουμε γρήγορα στο ζουμί. Προερχόμενος από εύπορη οικογένεια σπουδάζει στο πανεπιστήμιο της Τουλούζης  και έπειτα σε αυτό του Μπορντό όπου έρχεται και πρώτη φορά σε επαφή με τα μαθηματικά . Έπειτα σπουδάζει νομικά στην Ορλεάνη και ασκεί το επάγγελμα για το υπόλοιπο της ζωής του . Τώρα θα σκέφτεστε εύλογα γιατί ένας δικηγόρος ( και μάλιστα επιτυχημένος ) είναι γνωστός για την συμβολή του στα μαθηματικά ; 

    Αυτό οφείλεται στις δυο αγαπημένες συνήθειες του Φερμά . Η πρώτη είναι να σημειώνει σκέψεις και παρατηρήσεις στα περιθώρια των βιβλίων που διάβαζε και η δεύτερη είναι να αποτυπώνει εικασίες . Αν συνδυάσεις αυτές τις δύο συνήθειες του Πιερ παίρνεις δύο υπέροχες πιθανές (μπορεί και μυθιστορικές)  ιστορίες , που περιέχουν ερωτικές απογοητεύσεις , επικυρηγμένα μαθηματικά προβλήματα , “χρυσά αυγά” , “διαβολικές” γυναίκες και εν τέλη το πιο διάσημο μαθηματικό πρόβλημα που γράφτηκε ποτέ .

    Ας ξεκινήσουμε λοιπόν . Ο Φερμά διαβάζοντας το βιβλίο <<Αριθμητικά>> του Διόφαντου , και μελετώντας ένα συγκεκριμένο πρόβλημα , έγραψε στο περιθωριο της αντιστοιχης σελίδας το εξής : “ Δεν υπάρχουν ακέραιοι x , y , z διάφοροι του μηδενός που να επαληθεύουν την ισότητα x^ν+y^ν=z^ν για οποιαδήποτε τιμή του φυσικού αριθμού ν μεγαλύτερη του 2 . Έχω μια πραγματικά θαυμάσια απόδειξη , αλλά το περιθώριο του βιβλίου είναι πολύ στενό για να την χωρέσει “ . 

    Χιλιάδες μαθηματικοί αφιέρωσαν την ζωη τους για να βρουν την απόδειξή . Χρειάστηκε  να περάσουν πάνω από τρεις αιώνες (!) για να τα καταφέρεις κάποιος , αλλά αυτο θα το δούμε πιο αναλυτικά στην συνέχεια .

    Όπως καταλαβαίνουμε όλοι μας , ένα τόσο δημοφιλή πρόβλημα , δεν άργησαν και πολύ για να το επικηρύξουν .  Στην αρχή ήταν η Γαλλική Ακαδημία Επιστημών που προσέφερε το ποσό των 3.000 γαλλικών φράγκων μαζί με ένα χρυσό μετάλλιο . Βέβαια το κίνητρο έγινε πολύ μεγαλύτερο αρκετά χρόνια αργότερα το 1908 όταν ο ερασιτέχνης μαθηματικός Πάουλ Βολφσκελ έδωσε το ποσό των 100.000 μάρκων στην Βασιλική εταιρεία επιστημών ώστε να επικηρύξει ξανά το πρόβλημα . 

    Μέχρι εδώ ότι έχετε διαβάσει είναι πραγματικά γεγονότα . Υπάρχει μια πολύ πικάντικη παραφιλολογία για τους λόγους όμως που ο Πάουλ αποφάσισε να δωρίσει αυτά τα λεφτά .  Υπάρχουν δύο πιθανές ιστορίες , ωστόσο μέχρι σήμερα δεν έχει επιβεβαιωθεί καμία από τις δύο. 

    Η πρώτη από αυτές έχει να κάνει με μια ερωτική απογοήτευση και μια αυτοκτονία . Φημολογείται οτι ο Βολφσκελ είχε μονόπλευρα ερωτικά συναισθήματα για μια γυναίκα η οποία δεν ενδιαφέρθηκε ποτέ για αυτόν, με αποτέλεσμα  να σχεδιάσει πολύ αναλυτικά την αυτοκτονία του . Το πλάνο ήταν έτοιμο . Εκείνο το βράδυ , ακριβώς τα μεσάνυχτα είχε σκοπό να αυτοπυρποληθεί στο κεφάλι . Είχε αφήσει μηνύματα για όλους τους δικούς του ανθρώπους και αποφάσισε να περάσει τις τελευταίες του ώρες λίγο πριν τα μεσάνυχτα διαβάζοντας πιθανές αποδείξεις για την εικασία του Φερμά . Έλα όμως που προσπαθόντας να διορθώσει ένα λάθος που βρήκε σε μια απόδειξη η ώρα πέρασε τις 12 και η όρεξη για την ζωή είχε ξαναέρθει . Άσχετα από το γεγονός πως δεν κατάφερε να αποδείξει ποτέ κάτι σχετικά με το πρόβλημα , αποφάσισε να κάνει την δωρεά για να μάθει την απάντηση για το πρόβλημα που του έσωσε την ζωή . 

    Η δεύτερη ιστορία , τον φέρει παντρεμένο με μια γυναίκα τόσο διαβολική που αποφάσισε να την εκδικηθεί μετά’ θάνατον . Έτσι λοιπόν , στην διαθήκη του άφησε την περιουσία του (τα 100.000 μάρκα) στην βασιλική εταιρεία επιστημών . 

    Άσχετα με το ποια ιστορία από τις δύο αληθευει (εύχομαι ολόψυχα η πρώτη) , το όνομα του γράφτηκε στα αλήθεια στην ιστορία των μαθηματικών . 

    Για να επιστρέψουμε τώρα στα πραγματικά γεγονότα , το πρόβλημα λύθηκε το 1994 απο τον Άγγλο μαθηματικό  Άντριου Γουάιλς ( καθηγητής στο πανεπιστήμιο του Πρίνστον ) . Πίσω από αυτή την τεράστια ανακάλυψη κρύβεται ακόμα μια υπέροχη ιστορία . Ήταν το 1963 όταν ο δεκάχρονος Άντριου διάλεξε τυχαία το βιβλίο του Έρικ Μπελ : “ Το τελευταίο πρόβλημα” που περιέχει διάφορα προβλήματα από όλες τις θετικές επιστήμες που είχαν παιδέψει την ανθρωπότητα ανα τους αιώνες . Αυτό που στιγμάτισε το ενδιαφέρουν του Άντριου δεν ήταν άλλο πέρα από του Φερμά που από τότε έθεσε στόχο ζωής την λύση του . Εν τέλη τα κατάφερε στα 41 του χρόνια με την συμβολή και του φοιτητή του Ρίτσαρντ Τέιλορ . 

  ![Άντριου Γουάιλς](/uploads/andrew_wiles1-3.jpg "Άντριου Γουάιλς")

    Σε αυτό το σημείο καλό θα ήταν να αναφέρουμε , ότι στην προσπάθειά τους να αποδείξουν την εικασία του Φερμά , κατάφεραν να ανακαλύψουν πολλά σπουδαία αλλά πράγματα . Μάλιστα οταν ο Νταβίντ Χιλμπερτ , ένας από τους μεγαλύτερους μαθηματικούς της γενιάς του ρωτήθηκε γιατί δεν ασχολείται με το πρόβλημα αυτός απάντησε πως “ γιατί να σκοτώσω την χήνα που γεννά χρυσά αυγά ;” .

    Τώρα, για το αν ο Φερμά είχε όντως την απόδειξή όπως ανέφερε στο περιθώριο της σελίδας , δεν θα το μάθουμε ποτέ . Το μόνο σίγουρο είναι πως αποκλείεται να χρησιμοποίησε τον τρόπο του Γουάιλς καθώς η απόδειξη του περιέχει διάφορες μαθηματικές μεθόδους που δεν ήταν γνωστοί στον Φερμά . Η αλήθεια είναι πως η άποψη που κυριαρχεί στην μαθηματική κοινότητα είναι πως οι πιθανότητες να είχε όντως μια σωστή απόδειξη είναι ελάχιστες . 

    Τέλος για αυτό όμως που δεν υπάρχει καμία αμφιβολία είναι ότι ο Φερμά υπήρξε ένας εξαίρετος μαθηματικός , ένα απίστευτο μυαλό , και το έργο του στην θεωρία πιθανοτήτων στην θεωρία αριθμών και στον απειροστικό λογισμό διαμόρφωσε ως έναν βαθμό τα μαθηματικά που γνωρίζουμε σήμερα.

  <!--EndFragment-->
---
