---
title: Η θεωρία των 6 βημάτων
tags: []
category:
  - aspects
  - science
excerpt: |
  Πως συνδέεται ο Κυριάκος Μητσοτάκης με έναν ινουίτ που ζει στην Αλάσκα ; 
created: 2024-02-09
image: /uploads/εσύ-1-.png
image_caption: Θεωρία 6 βημάτων
author:
  - random
featured: true
content: >-
  <!--StartFragment--


  *Πως συνδέεται ο Κυριάκος Μητσοτάκης με έναν ινουίτ που ζει στην Αλάσκα ;* 




  Έχετε ακούσει ποτέ για την θεωρία , σύμφωνα με την οποία όλοι οι άνθρωποι του κόσμου συνδεόμαστε μεταξύ μας , μέσα από μια αλυσίδα έως 6 ανθρώπων ;




  Για να γίνει πιο εύκολα κατανοητό θα χρησιμοποιήσω ένα παράδειγμα . Η Φανή από τα Τρίκαλα , συνδέεται με τον Hank απο την Νέα Υόρκη μέσα από ένα δίκτυο προσωπικών της γνωριμιών με μέγιστο αριθμό ατόμων το 6. Δηλαδή η Φανή έχει έναν γνωστό , που αυτός έχει έναν δικό του γνωστό κ.λπ. , που αυτός ο γνωστός ξέρει τον Hank . 




  ![](https://lh7-us.googleusercontent.com/RlqIFRswOFXGWzJM8awITItqizO7zc6KZSl9K8TgIOjBXhw1rUmNuGSFoW3LvEmYNvbcXQbEpaAHS5dHLrm5hJ_9ja__V81Joon5JnW0gANjHCZolVc2V1BUtKYiaRQuDwL6_D5M2eRsu8tn67j2OaI)




  Ήταν λίγο μετά τον Α παγκόσμιο πόλεμο , όταν οι αλλαγές στην αστική δόμηση , στα κοινωνικά δίκτυα και γενικότερα οι τεχνολογικές εφευρέσεις πάνω στις μεταφορές και τις επικοινωνίες είχαν αρχίσει να “συρρικνώνουν” τον κόσμο αισθητά . Όσο οι αποστάσεις σιγά σιγά μειώνονται , τα ανθρώπινα δίκτυα επεκτείνονται . 




  Η όλη αυτή κατάσταση ενέπνευσε το 1929 τον Ούγγρο συγγραφέα **Frigyes Karinthy** να προσθέσει στο κάπως φουτουριστικό βιβλίο του “*Everything is different*” (όλα είναι διαφορετικά) ένα μικρό διήγημα ονόματι **αλυσίδα** ή **σύνδεσμοι αλυσίδας** (chain ή chain-links) . Σε αυτή του την ιστορία , οι πρωταγωνιστές βλέποντας την όλη κατάσταση που περιγράψαμε , προσπαθούν να αποδείξουν ότι όντως ο κόσμος συρρικνώνεται και δοκιμάζουν να συνδεθούν με οποιονδήποτε κάτοικο της γης χρησιμοποιώντας μέχρι 4 ενδιάμεσα άτομα ως συνδέσμους . Πίστευαν δηλαδή , αυτό που αναλύσαμε και στην εισαγωγή , πως όλοι οι κάτοικοι της γης (1.5 δις εκείνη την εποχή) μπορούν να συνδεθούν μέσα από μια αλυσίδα μέχρι 6 ανθρώπων.




  ![](https://lh7-us.googleusercontent.com/gEfyUp1sDCH9oNU5cXscLgnFCfutJAepkCwS-bbBJ5ECEI6uzMx3p1sJBWHMAMH7A9Oi9HtE7LfJeB_q3-g8FsXPHyUNIWU1cp_QVx_olTOqm1fyoo5RNSIVRdNgfOFSZz8a2qzaiNb__Vs_qnDHAFo)




  Όπως όλοι καταλαβαίνουμε ένα μυθιστόρημα δεν έχει την οποιαδήποτε αποδεικτική αξία . Παρόλα αυτά το έργο το Karinthy , οδήγησε πάρα πολλούς επιστήμονες από διάφορα πεδία να ασχοληθούν ενδελεχώς με αυτό το θέμα. Απο κοινωνικούς επιστήμονες έως μαθηματικούς και ψυχολόγους . Υπήρχαν έρευνες που έγιναν σε κλίμακα πόλης ενώ άλλες έγιναν σε παγκόσμια κλίμακα. Άλλες είχαν αποτέλεσμα και άλλες όχι . Το μόνο σίγουρο είναι ότι άνοιξε ένας χορός ο οποίος ακόμα και σήμερα δεν μπορούμε να πούμε ότι έχει λήξει . 




  Γύρω από το θέμα έγιναν δεκάδες πειράματα και δοκιμές , με πολλούς επιστήμονες όπως αναφέραμε και πριν, να γεμίζουν με αυτά τα βιογραφικά τους . Παρόλα αυτά ένας ήταν αυτός που ξεχώρισε παραπάνω με το έργο του και ακούει στο όνομα **Στάνλεϊ Μιλγκραμ**. Ο Μιλγκραμ ήταν ψυχολόγος που ασχολήθηκε με διάφορα ζητήματα , όπως και με το ζήτημα των κοινωνικών δικτύων . Το πείραμα το οποίο μας ενδιαφέρει σε αυτό το άρθρο είναι αυτο το **“πείραμα του μικρού κόσμου¨ (“small world experiment”)** και έλαβε χώρα το 1967 αν και δημοσιεύθηκε επίσημα το 1991. 


  ![](https://lh7-us.googleusercontent.com/8YHb4QJ4bxkcaYlRgkVg4DkRf3hkWVh4AN1k1jUCtsQW-du0Ongknj5yiP8bFR36Ev3G75ngY1kI4yUmWRV5V8xbA3mrnk4ho8VkX9Z6TJYzCa_-49uwRDyvcmWtRt47YRTw34BokqP9DfU_h5slegc)




  Ο Μιλγκραμ λοιπόν, διάλεξε τυχαία ανθρώπους από μια πολιτεία της αμερικής (Κάνσας)  και τους ανέθεσε να στείλουν μέσω ταχυδρομείου  έναν φάκελο σε έναν άγνωστο προς αυτούς άνθρωπο που ζει σε μια άλλη πολιτεία (Βοστώνη) , που το μόνο που γνώριζαν για αυτόν ήταν το όνομα του και η τοποθεσία του . Ουσιαστικά οι συμμετέχοντες θα έπρεπε να σκεφτούν ποιος είναι ο πιο πιθανός γνωστός τους που μπορεί να τους φέρει σε επαφή με αυτόν τον τύπο στην Βοστώνη , όπου μετά και αυτοί με την σειρά τους θα έπρεπε να κάνουν το ίδιο μέχρι να καταλήξει ο φάκελος στον επιθυμητό παραλήπτη . 




  Δυστυχώς το πείραμα δεν είχε τα προσδοκώμενα αποτελέσματα. Μόνο 64 απο τους 296 φακέλους έφτασαν στον στόχο τους . Το αστείο της υπόθεσης ήταν ότι με βάση αυτούς που κατάφεραν να φτάσουν , οι ενδιάμεσοι ήταν όντως μεταξύ 5-6 ανθρώπων , κάτι που δείχνει ότι ο αριθμός που διάλεξε σχεδόν τυχαία  ο Karinthy ήταν πολύ κοντά στην πραγματικότητα . 




  Σε αυτό το σημείο αξίζει να αναφερθεί κάτι σημαντικό . Το πείραμα δέχθηκε έντονη κριτική από την επιστημονική κοινότητα καθώς έπαιξαν ρόλο και ορισμένοι εξωγενής παράγοντες για την αποτυχία του , όπως για παράδειγμα ότι πολλοί ενδιαφερόμενοι , λόγω βαρεμάρας ή υποχρεώσεων δεν έδωσαν ποτέ την απαραίτητη προσοχή. Επίσης , υπάρχουν διάφορες παραλλαγές του small world experiment όπου ορισμένες από αυτές μάλιστα έγιναν και απο τον ίδιο τον Μιλγκραμ και θα τις βρείτε στο link στο τέλους του άρθρου. 




  Παρόλα αυτά λίγα χρόνια αργότερα η άνοδος της τεχνολογίας θα έκανε τα πράγματα πολύ πιο εύκολα . Το 2001 ο γνωστός καθηγητής του Columbia και κοινωνιολόγος **Ντάνκαν Γουάτ**  , επανέλαβε το πείραμα του μικρού κόσμου αλλά αυτή την φορά αντι για το κανονικό ταχυδρομείο χρησιμοποιεί το ηλεκτρονικό , δηλαδή τα γνωστά σε όλους μας e-mail. Αυτή την φορά , δεν ήταν μόνο ο τρόπος αποστολής ο οποίος άλλαξε . Αντί για 296 συμμετέχοντες , χρησιμοποίησε 48.000 (!) και αντί να αφορά μόνο τις ΗΠΑ , πήρε μέρος σε 157 διαφορετικές χώρες.  Τα αποτελέσματα πλέον ήταν πολύ καλύτερα , χωρίς να γνωρίζουμε όμως τον ακριβή αριθμό των email που έφτασαν στο στόχο τους , γνωρίζουμε ότι ο μέσος όρος των κρίκων της αλυσίδας ήταν μεταξύ 5 και 6 ανθρώπων . 




  Τέλος η μεγαλύτερη έρευνα η οποία έχει συμβεί μέχρι στιγμής , έγινε το 2007 απο τους **Λεσκοβετσ** (Σλοβένος επιστήμονας πληροφορικής) και **Χορβιτς** (Αμερικανός επιστήμονας πληροφορικής) οι οποίοι εργαζόμενοι για την Microsoft  μελέτησαν δισεκατομμύρια μηνύματα από 240 εκατομμύρια χρήστες του Microsoft Messenger και ανακάλυψαν ότι χρειάζονται κοντα στους 6.6 κρίκους αλυσίδας.




  Πλέον , μπορούμε να αντλήσουμε στοιχεία και απο τα social media πάνω στο θέμα . Για παράδειγμα , από παλαιότερες έρευνες που έχουν γίνει στο Facebook , οι οποίες δεν συμβαίνουν πλέον λόγω αλλαγής στην πολιτική της εταιρείας , ο μ.ο. των κοινών φίλων οι οποίοι συνδέουν 2 οποιουσδήποτε χρήστες του Facebook είναι κοντά στους 4.5 (έρευνα του 2016)  ένας αριθμός ο οποίος μειώνεται αισθητά όσο πληθαίνουν με το καιρό και οι χρήστες του. 




  ![](https://lh7-us.googleusercontent.com/NtJHrksawigqy81ca4_2-heIsLZZVqY4N5hB-NECXTfcIzSC92tkNxki9raIQHxkjXVhOJ0G6U642v53sW9nqdReKD1nipWssPuSE5NsX5mST4BH2OKDjKxZw_PLvxTiMejOlwZPURGKglHoG2ehorM)




  Παρόμοια στατιστικά μπορούν να βρεθούν και για άλλα social media όπως το twitter (το 2010 είχε βρεθεί οτι ο αντιστοιχος αριθμός είναι μεταξύ 4-5) αλλα και στο linkedin. 




  Για την όλη θεωρία έχουν γίνει προσπάθειες να αποδειχθεί και μαθηματικά , δημιουργώντας ορισμένους τύπους οι οποίοι βασίζονται κυρίως στην αναλογία πληθυσμού και γνωριμιών αλλά δεν έχουν το απαραίτητο επιστημονικό βάρος . 




  Το όνομα των 6 βημάτων προήλθε ξεκάθαρα λόγω του Karinthy και όχι των ερευνών καθώς τα αποτελέσματα όπως είδαμε ποικίλουν όσον αφορά τον αριθμό. Παρόλα αυτά ο Karinthy δεν επηρέασε μόνο τους επιστήμονες να ασχοληθούν με τα κοινωνικά δίκτυα πιο έντονα από ότι είχαν κάνει ήδη μέχρι στιγμής αλλά άφησε και το αποτύπωμα του στις τέχνες και στον πολιτισμό .




  Η πρώτη αναφορά έγινε στο ομώνυμο θεατρικό του **Τζον Γκουέιρ** το 1990 “Six Degrees of Separation” και ακολούθησαν δεκάδες τραγούδια , ταινίες , λογοτεχνικά βιβλία και εκπομπές που είτε είναι βασισμένα στην θεωρία του Karinthy είτε έχουν αναφορές σε αυτήν (μπορείτε να βρείτε ορισμένα από αυτά στις πηγές του άρθρου) . Το “μπαμ” στο οποίο οφείλει και ένα κομμάτι αναγνώρισης η όλη θεωρία έγινε με το παιχνίδι Six Degrees of **Kevin Bacon** στο οποίο οι παίκτες καλούνται να συνδέσουν τον Kevin με άλλους ηθοποιούς μέσω κοινών εμφανίσεων τους σε ταινίες . Μάλιστα υπάρχουν ιστοσελίδες (link στο τέλος του άρθρου) στις οποίες μπορείτε να βάλετε το όνομα ενός ηθοποιού και να σας βγάλει τον αριθμό των ενδιάμεσων ηθοποιών που τον συνδέει με τον Kevin . 




  ![](https://lh7-us.googleusercontent.com/Fa1zKkYaFZ-NLufoF99r6NZVSxT0K_ZYNgCqnAxGpjct6LMZ0EzQ0-OZzBHrEEabyJ8v_qbCe_sry7ccfX9QJbtkzsZx2tyX2N3qv3cLGXISHFVQA1xnnN3C05zIB6vFowz02vzHaPDC4ukmqMyHsbU)




  Ο λόγος που με οδήγησε να γράψω αυτό το άρθρο δεν ήταν η ομορφιά και το ενδιαφέρον της θεωρίας αυτής καθεαυτής . Αυτό που με έκανε να θέλω να μοιραστώ όλα αυτά ήταν το ίδιο κίνητρο που έκανε το Karinthy να γράψει την ιστορία του. Οι αποστάσεις σιγά σιγά μειώνονται και κάθε μέρα ερχομαστε όλοι , όλο και πιο κοντά . Το οξύμωρο βέβαια είναι ότι σε μια εποχή που στον δυτικό κόσμο ο κόσμος αποξενώνεται και νιώθει όλο και πιο μόνος του ,  η ανθρώπινη επαφή είναι πιο προσβάσιμη από ποτέ άλλοτε . 




  Πηγές : 




  Γενικές πληροφορίες πάνω στο θέμα : 




  1)<https://en.wikipedia.org/wiki/Six_degrees_of_separation>


  2)<https://youthtimemag.com/6-handshake-rule-are-we-still-6-people-away-from-each-other/>


  3)<https://explorersweb.com/six-degrees-of-separation/>


  4)<https://medium.com/@TheCreativeGeekTrey/2-444-six-degrees-of-separation-the-surprising-science-of-how-were-all-linked-b114b24be49f>




  Το διήγημα του Karinthy : 




  <https://djjr-courses.wdfiles.com/local--files/soc180%3Akarinthy-chain-links/Karinthy-Chain-Links_1929.pdf>




  Γραφήματα Facebook (Facebook Degrees of Separation) : 




  <https://research.facebook.com/blog/2016/2/three-and-a-half-degrees-of-separation/>




  Βρες τον Bacon Number : 




  <https://oracleofbacon.org/>




  Έρευνες που αφορούν την μοναξιά της εποχής μας : 




  <https://www.ncbi.nlm.nih.gov/pmc/articles/PMC5967985/>


  <https://fortune.com/well/2023/08/11/loneliness-study-digital-social-media/>




  <!--EndFragment-->
---
